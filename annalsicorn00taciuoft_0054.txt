30 monus, ANNALS.

Quietum inde iter, fidensque recentibus ac priorum oblitus
miles in hibernis locatur.

LII. Nuntiata ea Tiberium laetitia curaque adfecere,
gaudebat oppressam seditionem, sed quod largiendis pecuniis
et missione festinata favorem militum quaesivisset, bellica
quoque Germanici gloria angebatur. Retulit tamen ad

5 senatum de rebus gestis multaque de virtute eius memoravit,
magis in speciem verbis adornata quam ut penitus sentire
crederetur. Paucioribus Drusum et finem Illyrici motus
laudavit, sed intentior et fida oratione. Cunctaque quae
Germanicus indulserat, servavit etiam apud Pannonicos

ยน0 exercitus.

LIII. Eodem anno Iulia supremum diem obiit, ob im-
pudicitiam olim a patre Augusto Pandateria insula, mox
oppido Reginorum, qui Siculum fretum accolunt, clausa.
Fuerat in matrimonio Tiberii florentibus Gaio et Lucio

5 Caesaribus spreveratque ut inparem 3 nec alia tam intima>
Tiberio causa cur Rhodum abscederet. Imperium adeptus
extorrem, infamem et post interfectum Postumum Agrippam
omnis spei egenam inopia ac tabe longa peremit, obscuram ฮน
fore necem longinquitate exilii ratus. Par causa saevitiae

10 in Sempronium Gracchum, qui familia nobili, sollers ingenio
et prave facundus, eandem Iuliam in matrimonio Marci
Agrippae temeraverat. Nec is libidini finis: traditam
Tiberio pervicax adulter contumacia et odiis in maritum
accendebat: litteraeque quas Iulia patri Augusto cum

15 insectatione Tiberii scripsit, a Graccho compositae crede-
bantur. Igitur amotus Cercinam, Africi maris insulam,
quattuordecim annis exilium toleravit. Tunc milites ad
caedem missi invenere in prominenti litoris, nihil laetum
opperientem. Quorum adventu breve tempus petivit, ut

20 suprema mandata uxori Alliariae per litteras daret, cer-
vicemque percussoribus obtulit, constantia mortis haud

